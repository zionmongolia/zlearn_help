
<h1 align="center">Нэр томъёоны тайлбар</h1>

Төрийн албаны хүний нөөцийн нэгдсэн систем болон энэхүү онлайн гарын авлагад түгээмэл ашиглагдсан нэр томъёог тайлбарын хамт дараах хүснэгтэд харуулав.

|Нэр томъёо (Монголоор)|Нэр томъёо (Англиар)|Тайлбар|
|----------------------|--------------------|-------|
|**ТАХННС**| |Төрийн албаны хүний нөөцийн нэгдсэн системийн товчлол|
|**Төрийн албаны хүний нөөцийн нэгдсэн систем**| |ТАЗ, Төрийн албаны байгууллагууд, түүний харьяа байгууллагуудын хоорондын хүний нөөцийн үйл ажиллагааны төвөгтэй хэсгийг дундын нэг удирдлагаар хангах систем
|**Бизнесийн шинжилгээ**| |Бизнесийн үйл ажиллагаа, мэдээллийн урсгалыг ойлгож, бизнесийн болон оролцогч талын хэрэгцээ, шаардлагыг илрүүлснээр эцсийн шийдлийн хүрээг тодорхойлж, шаардлагын загвар, архитектурыг боловсруулах үйл ажиллагаа
|**Системийн шинжилгээ**| |Бизнесийн судалгаа шинжилгээний хэрэгцээ шаардлагын дагуу бодлого, үйл ажиллагааг ойлгож тухайн байгууллагыг зорилгодоо хүрэхэд нь мэдээллийн системээр туслах шийдлийг боловсруулах үйл ажиллагаа
|**Системийн хөгжүүлэлт**| |Бизнес шинжилгээ ба системийн шинжилгээний хийгдсэн мэдээлэл дээр үндэслэн хийгдэх бөгөөд эцсийн үр дүн, хэрэглэгчид ашиглах хүртэлх бүх шатанд хийгддэг үйл ажиллагаа
|**Дэд бүтэц**| |Техникийн дэд бүтэц нь ачаалал даах чадвартай, найдвартай, цаашид өргөтгөх боломжтой байх мөн тухайн төхөөрөмж дээр эвдрэл гэмтэл, доголдол үүсэхэд системд ямар нэгэн доголдол үүсэхгүй байхаар тооцож техник хангамжийг зохион байгуулах үйл ажиллагаа
|**Статистик тайлан**| |ТАЗ-ын хүний нөөцийн бүрэлдэхүүн хөдөлөөн, тоо бүртгэлийг гаргах батлагдсан албан ёсны тайлан
|**Мэдээллийн портал**| |ТАЗ-ийн Төрийн албаны хүний нөөцийн нэгдсэн систем хэрэглэгч, оролцогч талуудад системд хандах, нэгдсэн нэг мэдээллээр хангах зорилго бүхий вэб хуудас
|**Вэб сервис**| |Систем хооронд болон системийн дотоод мэдээллийг автоматаар солилцох хэрэгсэл
|**Модуль**| |Хоорондоо холбоотой функцуудын бүлэг
|**Энтерпрайз**| |Байгууллага, бизнес эсвэл тодорхой бизнесийн хүрээний зохион байгуулалт, үйл ажиллагаа, зорилго, хэрэгцээ, шаардлагын нэгдэл
|**Бизнесийн хэрэгцээ**| |Стратегийн, тактикийн чухал ач холбогдолтой тодорхой асуудал, боломж
|**Шаардлага**| |Хэрэгцээг илэрхийлэхэд ашиглах хэрэгсэл
|**Оролцогч**| |Өөрчлөлт, хэрэгцээ, шийдэлтэй холбоотой нэг эсвэл бүлэг хүн
|**Шийдэл**| |Нэг эсвэл хэд хэдэн хэрэгцээ, шаардлагыг хангах арга замыг тодорхойлсон 
|**Мэдээллийн шинжилгээ**| |Судлагдаж байгаа объектуудын шинж чанарыг илэрхийлэх, мэдээлийн задлан шинжилгээ
|**Өгөгдлийн загвар**| |Өгөгдлийг хэрхэн зөөх, хамгаалах, боловсруулах, хадгалах гэсэн асуудлуудыг шийдсэн шийдэл
|**Дэлгэцийн зохиомж**| |Системд хэрхэн харагдах, хэрхэн ажиллахыг харуулсан шийдэл, загвар, дизайн
|**Хянах самбар**| |Мэдээллийг илэрхийлж чадахуйц хамгийн чухал индикатор, гол үзүүлэлтийг тодорхой загварын дагуу харуулах зураглал
|**Тайлан**| |Энтерпрайзийн хувьд хамгийн чухал шаардлагатай үзүүлэлтүүдийг урьдчилан бэлтгэсэн загварын дагуу боловсруулалт хийж гаргасан мэдээлэл