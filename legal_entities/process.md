
<h1 align="center">Бизнес процесс</h1>

Сургалтын байгууллага дээр хийгдэх үйлдлүүдийн процессийн зураглал. 

- Шинээр байгуулах
- Нийлэх
- Нэгдэх
- Хуваах
- Тусгаарлах
- Өөрчлөх замаар байгуулах
- Мэдээлэл өөрчлөх
- Татан буугдах
- Бүртгэлийн өмнөх нөхцөл
- Шалгуур
    - Баталгаажуулах шалгуур
    - Үйл ажиллагаа зогсоох шалгуур

## Шинээр байгуулах

Сургалтын ажил эрхлэх тусгай зөвшөөрөл авч, хуулийн этгээдийн улсын бүртгэлд бүртгүүлснээр ДБСБ-ыг байгуудагдсанд тооцно.

ДБСБ шинээр байгуулах үед ДБУМС-д дараах үйлдлүүд хийнэ.

![](../assets/images/modules/institutions/newInstitutionFlow.png)

_ДБСБ шинээр байгуулах тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/newInstitutionProcess.png)

Тайлбар:

ДБСБ нь сургалтын ажил эрхлэх тусгай зөвшөөрөл авч, хуулийн этгээдийн улсын бүртгэлд бүртгүүлсний дараа БСШУСЯ-нд албан бичгээр хүсэлт гаргаж, ДБСБ системд шинээр бүртгүүлнэ.

БСШУСЯ-ны хариуцсан мэргэжилтэн “Бүртгэх өмнөх шалгуур” буюу сургалтын байгууллага байгуулсан баталгааг бодитоор шалгаж, шалгуур хангасан бол бүртгэх үйл ажиллагааг эхэлнэ. БСШУСЯ-ны хариуцсан мэргэжилтэн системд өөрийн эрхээр хандан Сургалтын байгууллага үүсгэж, баталгаажуулна.

Баталгаажуулах үед ДБУМС автоматаар “Баталгаажуулах шалгуур”-ыг шалгаж хангасан тохиолдолд идэвхтэй төлөвт оруулна. Сургалтын байгууллага системд идэвхтэй төлөвтэй болсны дараа БСШУСЯ-ны хариуцсан мэргэжилтэн салбар, бүрэлдэхүүн сургуулийг үүсгэж, тусгай зөвшөөрлийн бүртгэл хийж, баталгаажуулна.

Системд сургалтын байгууллага үүсч баталгаажсаны дараа системийн админ хэрэглэгчийн эрхийг нээнэ. БСШУСЯ-ны хариуцсан мэргэжилтэн ДБСБ-д хэрэглэглэгчийн эрхийг илгээнэ.


## Нийлэх

Хоёр буюу хэд хэдэн хуулийн этгээдийн үйл ажиллагааг зогсоож, тэдгээрийн эрх, үүрэг, хариуцлагыг шинээр бий болсон хуулийн этгээдэд шилжүүлэхийг хуулийн этгээд нийлүүлэх гэнэ. Энэ нь нийлүүлэх ДБСБ-уудыг үйл ажиллагааг зогсоож, шинээр ДБСБ үүсгэж суралцагчид болон нөөцийг шилжүүлэх юм.

ДБСБ нийлэх үед ДБУМС-д дараах үйлдлүүд хийнэ.

![](../assets/images/modules/institutions/mergeInstitutionFlow.png)

_ДБСБ нийлэх тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/mergeInstitutionProcess.png)

Тайлбар:

Нийлж байгаа ДБСБ-иуд хуулийн этгээдийн улсын бүртгэлд өөрчлөлтийн бүртгэлийг хийлгэсний дараа ДБУМС-д өөрчлөлт хийлгэх хүсэлтийг нотлох бичиг баримтын хамт БСШУСЯ-нд хүргүүлнэ.

БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

БСШУСЯ-ны хариуцсан мэргэжилтэн нийлсэн ДБСБ-иудын суралцагчийн хөдөлгөөнийг ДБУМС-д хаана. Ингэсний дараа ДБСБ шинээр байгуулах үеийн процессийн дагуу шинэ ДБСБ-ыг үүсгэж, нийлж шинээр байгуулагдсан ДБСБ-д хэрэглэгчийн эрхийг олгоно.

Нийлж шинээр байгуулагдсан ДБСБ нь үйл ажиллагаа зогсоосон ДБСБ-иудын суралцагчийг бөөнөөр шилжүүлэх, төгсгөх, ажилтан бөөнөөр шилжүүлэх үйлдлүүдийг хийж, шаардлагатай мэдээллүүдийг архивлана. ДБСБ нь үйлдэл хийж дууссан талаар БСШУСЯ-нд мэдэгдэнэ.

БСШУСЯ-ны хариуцсан мэргэжилтэн үйл ажиллагаа зогсоосон сургалтын байгууллагуудыг систем дээр үйл ажиллагаа зогсоох үйлдэл хийнэ.

Энэ үед “Үйл ажиллагаа зогсоох шалгуур” автоматаар ажиллаж хэрэв шалгуур хангасан бол үйл ажиллагаа зогссон төлөвт шилжинэ. Үйл ажиллагаа зогссон төлөвтэй ДБСБ-ын хувьд ямар ч үйлдэл хийх боломжгүй болно.

## Нэгдэх

ДБСБ-уудыг нэгтгэх асуудал нь хуулийн этгээдийг нэгтгэх хуулийн эрх зүйн зохицуулалтаар хэрэгжинэ. Хуулийн этгээдийн үйл ажиллагааг зогсоож, түүний эрх, үүрэг, хариуцлагыг өөр хуулийн этгээдэд шилжүүлэхийг хуулийн этгээдийг нэгтгэх гэнэ.

ДБСБ нэгдэх үед ДБУМС-д дараах үйлдлүүд хийнэ.

![](../assets/images/modules/institutions/joinInstitutionFlow.png)

_ДБСБ нэгдэх тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/joinInstitutionProcess.png)

Тайлбар:

Нэгдэж байгаа ДБСБ-иуд хуулийн этгээдийн улсын бүртгэлд өөрчлөлтийн бүртгэлийг хийлгэсний дараа БСШУСЯ-нд өөрчлөлтийн бүртгэл хийлгэх хүсэлтээ бичиг баримтын хамт хүргүүлнэ.

БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

БСШУСЯ-ны хариуцсан мэргэжилтэн нэгдэж үйл ажиллагаа зогсоосон ДБСБ-ын суралцагчийн хөдөлгөөнийг ДБУМС-д хаана.

Нэгдэж үйл ажиллагаа хэвээр үлдээсэн ДБСБ нь нэгдэж үйл ажиллагаа зогсоосон ДБСБ-ын суралцагч бөөнөөр шилжүүлэх, төгсгөх, багш, ажилтан шилжүүлэх болон холбогдох мэдээллүүдийг архивлах үйлдлийг хийнэ. ДБСБ нь үйлдэл хийж дууссан талаар БСШУСЯ-нд мэдэгдэнэ.

БСШУСЯ-ны хариуцсан мэргэжилтэн үйл ажиллагаа зогсоосон сургалтын байгууллагыг систем дээр үйл ажиллагаа зогсоох үйлдэл хийнэ.

Энэ үед “Үйл ажиллагаа зогсоох шалгуур” шалгуур автоматаар ажиллаж хэрэв шалгуур хангасан бол үйл ажиллагаа зогссон төлөвт шилжинэ. Үйл ажиллагаа зогссон төлөвтэй ДБСБ-ын хувьд ямар ч үйлдэл хийх боломжгүй болно.

## Хуваах

Хуулийн этгээдийн үйл ажиллагааг зогсоож, түүний эрх, үүрэг, хариуцлагыг шинээр үүсэх хоёр буюу түүнээс дээш хуулийн этгээдэд шилжүүлэхийг хуулийн этгээдийг хуваах гэнэ.

ДБСБ хуваах үйл ажиллагаа тохиолдох үед ДБУМС-д дараах үйлдлүүд хийнэ.

![](../assets/images/modules/institutions/divideInstitutionFlow.png)

_ДБСБ хуваах тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/divideInstitutionProcess.png)

Тайлбар:

Сургалтын байгууллага хуваах өөрчлөлтийг хуулийн этгээдийн улсын бүртгэлд бүртгүүлсний дараа ДБСБ хуваасан өөрчлөлтийн бүртгэл хийлгэх тухай хүсэлт гаргана.

БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

БСШУСЯ-ны хариуцсан мэргэжилтэн хувааж үйл ажиллагаа зогсоосон ДБСБ-ын элсэлтийг хаана.

БСШУСЯ-ны хариуцсан мэргэжилтэн шинээр үүссэн ДБСБ-иудыг системд шинээр үүсгэж, хэрэглэгчийн эрхийг олгоно.

Хувааж үйл ажиллагаа зогсоосон ДБСБ нь суралцагч бөөнөөр шилжүүлэх, төгсгөх, багш, ажилтан шилжүүлэх болон холбогдох мэдээллүүдийг архивлах үйлдлийг хийнэ. ДБСБ нь үйлдэл хийж дууссан талаар БСШУСЯ-нд мэдэгдэнэ.

БСШУСЯ-ны хариуцсан мэргэжилтэн үйл ажиллагаа зогсоосон сургалтын байгууллагыг систем дээр үйл ажиллагаа зогсоох үйлдэл хийнэ.

Энэ үед “Үйл ажиллагаа зогсоох шалгуур” автоматаар ажиллаж хэрэв шалгуур хангасан бол үйл ажиллагаа зогссон төлөвт шилжинэ. Үйл ажиллагаа зогссон төлөвтэй ДБСБ-ын хувьд ямар ч үйлдэл хийх боломжгүй болно.

## Тусгаарлах

Хуулийн этгээдийн үйл ажиллагааг зогсоохгүйгээр түүний зарим эрх, үүрэг, хариуцлагыг шинээр байгуулагдсан хуулийн этгээдэд шилжүүлэхийг хуулийн этгээдийг тусгаарлах гэнэ.

ДБСБ тусгаарлах үйл ажиллагаа тохиолдох үед ДБУМС-д дараах үйлдлүүд хийнэ.

![](../assets/images/modules/institutions/isolateInstitutionFlow.png)

_ДБСБ тусгаарлах тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/isolateInstitutionProcess.png)

Тайлбар:

Сургалтын байгууллага тусгаарлах өөрчлөлтийг хуулийн этгээдийн улсын бүртгэлд бүртгүүлсний дараа ДБСБ тусгаарлах өөрчлөлтийн бүртгэл хийлгэх тухай хүсэлт гаргана.

 БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

БСШУСЯ-ны хариуцсан мэргэжилтэн тусгаарлаж шинээр үүссэн ДБСБ-ыг системд шинээр үүсгэж, хэрэглэгчийн эрхийг олгоно.

БСШУСЯ-ны хариуцсан мэргэжилтэн тусгаарлаж шинээр үүссэн ДБСБ-ын тусгай зөвшөөрлийн мэдээлэл бүртгэж, баталгаажуулна.

Тусгаарлаж шинээр үүссэн ДБСБ нь агуулга үүсгэж, сургалтын хөтөлбөр, төлөвлөгөө үүсгэж, баталгаажуулна.

Тусгаарлаж хэвээр үлдсэн ДБСБ нь суралцагч бөөнөөр шилжүүлэх,  багш, ажилтан шилжүүлэх болон холбогдох мэдээллүүдийг архивлах үйлдлийг хийнэ. ДБСБ нь үйлдэл хийж дууссан талаар БСШУСЯ-нд мэдэгдэнэ.


## Өөрчлөх замаар байгуулах

Хуулийн этгээдийн үйл ажиллагааг зогсоож түүний эрх, үүрэг, хариуцлагыг шинээр байгуулагдсан хуулийн этгээдэд шилжүүлэхийг хуулийн этгээдийг өөрчлөх замаар байгуулах гэнэ.

ДБСБ өөрчлөх замаар байгуулах үйл ажиллагаа тохиолдох үед ДБУМС-д дараах үйлдлүүд хийнэ.

![](../assets/images/modules/institutions/changeInstitutionFlow.png)

_ДБСБ өөрчлөх замаар байгуулах тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/changeInstitutionProcess.png)

Тайлбар:

Сургалтын байгууллага өөрчлөх замаар байгуулах өөрчлөлтийг хуулийн этгээдийн улсын бүртгэлд бүртгүүлсний дараа ДБСБ өөрчлөлтийн бүртгэл хийлгэх тухай хүсэлт гаргана.

БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

БСШУСЯ-ны хариуцсан мэргэжилтэн өөрчлөх замаар байгуулж үйл ажиллагаа зогсоосон ДБСБ-ын элсэлтийг хаана.

БСШУСЯ-ны хариуцсан мэргэжилтэн шинээр үүссэн ДБСБ-ыг системд шинээр үүсгэж, хэрэглэгчийн эрхийг олгоно.

Өөрчилж шинээр байгуулсан ДБСБ нь суралцагч бөөнөөр шилжүүлэх, төгсгөх, багш, ажилтан шилжүүлэх болон холбогдох мэдээллүүдийг архивлах үйлдлийг хийнэ. ДБСБ нь үйлдэл хийж дууссан талаар БСШУСЯ-нд мэдэгдэнэ.

БСШУСЯ-ны хариуцсан мэргэжилтэн үйл ажиллагаа зогсоосон сургалтын байгууллагыг систем дээр үйл ажиллагаа зогсоох үйлдэл хийнэ.

Энэ үед “Үйл ажиллагаа зогсоох шалгуур” автоматаар ажиллаж хэрэв шалгуур хангасан бол үйл ажиллагаа зогссон төлөвт шилжинэ. Үйл ажиллагаа зогссон төлөвтэй ДБСБ-ын хувьд ямар ч үйлдэл хийх боломжгүй болно.

## Мэдээлэл өөрчлөх

Хуулийн этгээдийн үүсгэн байгуулах мэдээлэлд өөрчлөлт орсон бол үүнийг мэдээлэлд өөрчлөлт орсон гэнэ.

ДБСБ-ын мэдээлэлд өөрчлөлт орох үйл ажиллагаа тохиолдох үед ДБУМС-д дараах үйлдлүүд хийнэ.

![](../assets/images/modules/institutions/correctInstitutionFlow.png)

_ДБСБ-ын мэдээлэлд өөрчлөлт орох тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/correctInstitutionProcess.png)

Тайлбар:

Сургалтын байгууллагын мэдээлэлд өөрчлөлт орвол хуулийн этгээдийн улсын бүртгэлд бүртгүүлсний дараа ДБСБ мэдээлийн өөрчлөлт бүртгэх тухай хүсэлт гаргана.

БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

БСШУСЯ-ны хариуцсан мэргэжилтэн өөрчлөлт орсон мэдээллийг системд бүртгэнэ.

## Татан буугдах

ДБСБ-ыг татан буугдах дараах хэдэн үндэслэл байна. Үүнд, байгууллагын өөрийн шийдвэрээр, дампуурсанд тооцсон болон бусад үндэслэлээр шүүхийн шийдвэр гарсан, тусгай зөвшөөрлийг хүчингүй болгосон зэрэг үндэслэлээр шийдвэр гаргана.

ДБСБ-ыг татан буулгах асуудал гарахад анхаарах чухал зүйл бол төгсөөгүй суралцагчдыг хохиролгүй шилжүүлэн суралцуулах асуудал юм. Мөн үйл ажиллагаа явуулах хугацаандаа гаргасан тушаал шийдвэр, суралцагчдын нэрс, төгсөгчдийн дипломын мэдээлэл, сургалтын хөтөлбөр, төлөвлөгөө зэрэг сургалтын үйл ажиллагаатай холбогдох баримт бичгийг татан буугдах шийдвэр гарснаас хойш архивлан хадгалан үлдээх шаардлагатай юм.

ДБСБ нь ямар ч үндэслэлээр татан буугдсан гэсэн ДБСБ нь татан буулгах хүсэлт гаргана. БСШУСЯ татан буугдах хүсэлтийг хянаж үзээд дүгнэлт гаргаж татан буулгах төлөвлөгөөг хэрэгжүүлнэ. Улмаар хуулийн этгээдийн улсын бүртгэлийн системд татан буулгасан тухай бүртгэлийг хийж мэдээллийг ДБУМС-д татаж авснаар ДБСБ-ын төлөвийг татан буулгасан төлөвт шилжүүлнэ.

Татан буулгах төлөвлөгөөний дагуу авах арга хэмжээний нэг нь суралцагчдыг ижил мэргэжлийн чиглэлийн сургууль, сургалтын хөтөлбөр рүү шилжүүлэх шаардлагатай.

ДБСБ татан буугдах үйл ажиллагаа тохиолдох үед ДБУМС-д дараах үйлдлүүд хийнэ.

![](../assets/images/modules/institutions/cancelInstitutionFlow.png)

_ДБСБ татан буугдах тохиолдолд ДБУМС-д хийх үйлдлийн дэлгэрэнгүй процесс_

![](../assets/images/modules/institutions/cancelInstitutionProcess.png)

Тайлбар:

Сургалтын байгууллага татан буулгах бүртгэлийг хуулийн этгээдийн улсын бүртгэлд бүртгүүлсний дараа ДБСБ татан буулгах бүртгэл хийлгэх тухай хүсэлт гаргана.

БСШУСЯ-ны хариуцсан мэргэжилтэн “Бүртгэх өмнөх шалгуур” хангасан эсэхийг шалгаж хэрэв хангасан бол бүртгэлийг эхэлнэ.

Татан буугдсан ДБСБ нь суралцагч бөөнөөр шилжүүлэх, төгсгөх, багш, ажилтан шилжүүлэх болон холбогдох мэдээллүүдийг архивлах үйлдлийг хийнэ. ДБСБ нь үйлдэл хийж дууссан талаар БСШУСЯ-нд мэдэгдэнэ.

БСШУСЯ-ны хариуцсан мэргэжилтэн татан буугдсан сургалтын байгууллагыг систем дээр татан буулгах үйлдэл хийнэ.

Энэ үед “Үйл ажиллагаа зогсоох шалгуур” автоматаар ажиллаж хэрэв шалгуур хангасан бол татан буугдсан төлөвт шилжинэ. Татан буугдсан төлөвтэй ДБСБ-ын хувьд ямар ч үйлдэл хийх боломжгүй болно.

<br>
# Шалгуур

## Бүртгэлийн өмнөх нөхцөл

![](../assets/images/modules/institutions/institutionPreconditions.png)

Тайлбар:

ДБСБ байгуулах, өөрчлөн байгуулах, мэдээлэлд өөрчлөлт оруулах, татан буугдах үед мэдээллийн системд бүртгэхийн өмнө биелэгдсэн байх ёстой өмнөх нөхцлүүд байна.

Үүнд:

- Хуулийн этгээдийн улсын бүртгэлийн газарт бүртгэл, өөрчлөлтийг хийлгэсэн байх
- Тусгай зөвшөөрөл авсан байх
- Хуулийн этгээдийн болон тусгай зөвшөөрлийн хугацаа хүчинтэй байх
- Хэрэв анх удаа системд бүргүүлэх гэж байгаа бол өмнө нь системд үүсээгүй байх зэрэг нөхцлүүд тавигдана.

Дээрх нөхцлүүд хангагдсан тохиолдолд БСШУСЯ-ны хариуцсан мэргэжилтэн ДБСБ системд шинээр бүртгэх эсвэл өөрчлөлт бүртгэх үйлдэл хийнэ.

## Баталгаажуулах шалгуур

ДБСБ идэвхтэй төлөвд оруулахын тулд баталгаажуулах үйлдэл хийнэ. Баталгаажуулах үйлдэл хийхэд дараах шалгууруудыг шалгана.

![](../assets/images/modules/institutions/institutionVerifyConditions.png)

Тайлбар:

ДБСБ байгуулах, өөрчлөн байгуулах тохиолдолд мэдээллийн системд бүртгэх  үед баталгаажуулах шалгуур шалгаж, идэвхтэй төлөвт оруулна.

Үүнд:

- Хуулийн этгээдийн улсын бүртгэлийн санд бүртгэлтэй байх
- Хуулийн этгээдийн улсын бүртгэлийн санд төлөв нь идэвхтэй байх
- Хуулийн этгээдийн хугацаа хүчинтэй байх
- Тусгай зөвшөөрлийн хугацаа хүчинтэй байх

## Үйл ажиллагаа зогсоох шалгуур

Энэ шалгуур нь ДБСБ-ын үйл ажиллгаа зогсоох үйлдэл хийх үед ажиллана.

![](../assets/images/modules/institutions/institutionCancelConditions.png)

Тайлбар:

ДБСБ өөрчлөн байгуулах, татан буугдах тохиолдолд мэдээллийн системд үйл ажиллагаа зогсоох үйлдэл хийнэ. Энэ үйлдэл хийхэд систем автоматаар дараах шалгууруудыг шалгана.

Үүнд:

- Төгссөн төлвөөс бусад төлөвтэй суралцагч байхгүй байх
- Идэвхтэй төлөвтэй багш, ажилтан байхгүй байх
- Салбар, бүрэлдэхүүн сургууль архивлагдсан байх
- Сургалтын нэгж архивлагдсан байх
- Тусгай зөвшөөрөл архивлагдсан байх
- Сургалтын хөтөлбөр, төлөвлөгөө архивлагдсан байх

Дээрх нөхцөл хангагдсан тохиолдолд ДБСБ-ыг үйл ажиллагаа зогсоосон төлөвт оруулна.

